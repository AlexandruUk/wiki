---
title: Blackjack
---

# Blackjack 🖤
Blackjack-ul este un joc de noroc, acesta a câștigat popularitate deoarece este ușor de jucat, jucătorul ce are suma cărților 21 sau cel mai aproape de 21 câștigă. 


<details class="details custom-block">
    <summary>Unde e masa de Blackjack?</summary>
    <p>![Blackjack](https://i.imgur.com/gXqCR9N.gif)</p>
</details>

## Cum se joacă o rundă de Blackjack?

Scopul este ca fiecare jucător să aibă o mână cu o valoare totală de 21 sau mai mare decât a adversarului / adversarilor, fără a depăși valoarea de 21. Valoarea fiecare cărți este, de fapt, cea trecută pe cartea de joc, excepție făcând următoarele cărți: valeții (J), damele (Q), popii (K). Aceste cărți au valoarea 10. 

În cazul așilor (A), aceste cărți au fie valoarea 1, fie valoarea 11. În cazul în care mâna ta este mai mare decât valoarea de 21, atunci vei pierde mâna respectivă – se spune că ești **BUST**. În cazul în care ai valoarea mai mică decât cea a dealerului, însă mâna acestuia depășește valoarea de 21, ai câștigat mâna respectivă. 

Inițial, dealerul și jucătorul primesc două cărți. Pe lângă cele două cărți ale sale, jucătorul mai poate vedea și o singură carte a dealerului. În funcție de situația determinată de cărți, jucătorul poate alege una dintre următoarele acțiuni: ![actiuni](https://i.imgur.com/RWnYxFj.png)


**HIT**: jucătorul mai vrea încă o carte; 

**STAND**: jucătorul nu mai vrea altă carte / se oprește; 

**SPLIT**: opțiune disponibilă atunci când are două cărți cu aceeași valoare; 

**DOUBLE**: jucătorul poate dubla miza inițială. 

Dacă singura carte a dealerului este un AS, jucătorul are opțiunea de a plăti o asigurare (INSURANCE), opțiune ce îi poate limita jucătorului pierderile, în cazul în care dealerul obține un Blackjack. 

## Când alegi HIT și când alegi STAND la Blackjack?

Două dintre cele mai des utilizate opțiuni în jocul de Blackjack sunt **HIT** și **STAND**. Iată cum să le utilizezi, pornind de cele două cărți pe care le-ai primit la începutul unei noi mâini: 

În toate situațiile în care ai un total mai mic de 11, vei cere încă o carte – HIT, pentru că este imposibil să depășești 21, chiar și cu cea mai mare valoare venită la a treia carte: J, Q, K.
Jucătorii de Blackjack recomandă să ceri o treia carte, chiar și atunci când totalul este mai mic de 16; în caz contrar, șansele de a bate cărțile dealerului sunt destul de mici.
Cele două acțiuni de mai sus sunt determinate de scenarii extrem de clare. Însă dacă îți vin cărți ce lasă loc unor situații interpretabile, iată cum procedează jucătorii profesioniști de Blackjack: 

Dealerul arată o carte cu valoarea 10 sau AS: este o mână pe care trebuie să o joci și să-ți asumi o doză de risc: cere cărți până când ajungi la o valoare cumulată a cărților de 17; oricât de bine ai juca Blackjack, această mână se câștigă pe noroc, pentru că șansele de a „prinde” cărțile bune (vs dealer) sunt mult mai mici; 
Dealerul arată un 7, 8 sau un 9: este indicat să ceri cărți pentru a ajunge la (cel puțin) un total de 17; 
Dealerul arată o carte între 3 și 6: poți opta pentru „STAND”, chiar și dacă ai un total ce îți permite să mai ceri o a treia carte, pentru că șansele ca dealerul să depășească 21 sunt destul de mari; 
Dealerul arată o carte de 2: cere cărți până ajungi la un total de cel puțin 14.

## Ce faci în cazul unui SPLIT la Blackjack?
 
Atunci când ai cărți până în 10 cu aceeași valoare (ex: 2-2, 4-4 etc) sau cărți cu valoare de 10, poți face “SPLIT”. Este o opțiune facultativă, deci nu este recomandat să o utilizezi de fiecare dată. 

Dacă prinzi două cărți cu valoarea de 10 (suma inițială de 20): cel mai indicat este să optezi pentru „STAND”, pentru că singura carte câștigătoare ar fi un A (în situația respectivă, cartea AS ar avea valoarea 1). 

Singurele situații favorabile în care este indicat să faci **SPLIT** la o pereche de cărți cu valoare „10” sunt cele în care dealerul arată fie un 5, fie un 6. La polul opus, dacă ai o pereche de 4 sau o pereche de 5, opțiunea de „SPLIT” nu este justificată. Motivul 
este cât se poate de evident: ai avea două mâini de pornire foarte slabe. 

În cazul unei perechi de 8, este recomandat să dai mereu **SPLIT**, acest „hard 16” fiind recunoscută drept cea mai slabă pe care o poate avea un jucător de Blackjack. În aceste condiții, șansele de a bate dealerul sunt foarte mici și, în mod teoretic, trebuie să mai

ceri și o treia carte, pentru a îmbunătăți mâna.

În această situație, singurele **cărți norocoase** sunt: A, 2, 3, 4, 5. Însă dacă împarți optarii, poți spera la (cel puțin) o mână de 18 (8 + o carte cu valoarea de 10). În cazul în care prima carte a dealerului este o carte cu valoarea de 10 sau A, renunță la

opțiunea „SPLIT”, pentru că riști să pierzi ambele mâini. 

În cazul unei perechi de A, **SPLIT** este cea mai bună opțiune pe care o poți avea la îndemână. Asta înseamnă că ai două șanse de peste 30% pentru a obține Blackjack. Chiar dacă cea de-a doua carte nu va fi una cu valoare de 10 (10, J, Q, K), chiar și un 8 sau un 9

pot fi cărți suficient de mari pentru a câștiga mâna respectivă. 

SPLIT în cazul altor cărți-pereche: ![Split](https://i.imgur.com/nLd3VNz.png)


9,9: jucătorul cere **SPLIT**, doar dacă dealerul arată o carte cu valoarea cuprinsă între 2 și 6, un 8 sau un 9. În orice altă situație, se recomandă ca jucătorul să opteze pentru **STAND**, având deja un „hard 18”; 

2,2 / 3,3 / 7,7: jucătorul cere **SPLIT**, doar dacă dealerul arată o carte cu o valoare egală sau mai mică de 7; 

6,6: jucătorul cere **SPLIT**, doar dacă dealerul arată o carte cu valoare cuprinsă între 2 și 6; în caz contrar, va cere o altă carte **HIT**, sperând ca valoarea acesteia să nu genereze un **BUST**.


## Când DUBLEZI la jocul de Blackjack?
 
Opțiunea întâlnită și sub denumirea de **DOUBLE-DOWN** poate fi una extrem de convenabilă pentru jucător, atât timp cât aceasta este utilizată în mod coerent. Ca să profiți de mâna favorabilă pe care o ai împotriva dealerului, poți să-ți dublezi câștigurile. Iată care sunt regulile de care trebuie să ții cont!

În cazul unei mâini soft (A + altă carte), apelezi la dublare în următoarele situații: 

Ai un A + 2, 3, 4 sau 5 – dublezi mereu când dealerul arată un 4, 5 sau 6; 
Ai un A + 6 sau 7 – dublezi mereu când dealerul arată un 3, 4, 5 sau 6; 
În cazul mâinilor hard,  respectă următoarele reguli de joc: 

Mâna ta depășește 11 – nu dubla; 
Ai un total de 11 – dublează de fiecare dată (excepție: dealerul arată un 11);
Ai un total de 10 – dublează dacă dealerul arată o carte între 2 și 9; 
Ai un total de 9 – dublează dacă dealerul arată o carte între 3 și 6.
